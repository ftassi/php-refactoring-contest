# Pro PHP Refactoring, il concorso

Lo avevamo detto, che avremmo da subito dato qualche succosa novità riguardo a [php-school](http://www.php-school.it "php-school"). 
Infatti abbiamo organizzato un piccolo concorso per chi vuole cimentarsi nel refactoring di un'applicazione per vincere un [corso di 4 giorni di refactoring](http://www.php-school.it/corso/php-refactoring "PHP Refactoring") 
tenuto dagli autori di ["Pro PHP Refactoring"](http://apress.com/book/view/9781430227274 "Pro PHP Refactoring").

Il regolamento è molto semplice:

* Bisogna scaricare questo codice legacy su cui andrà fatta l'opera di refactoring.
* Non si possono usare framework.
* Il codice va inviato a formazione AT ideato.it (o pubblicato su un repository GitHub) entro e non oltre le 23.59 di venerdì 17 dicembre 2010.
* Potete usare solo versioni di PHP superiori alla 5.2.x
* La giuria valuterà insindacabilmente la classifica dei migliori refactoring, basando la valutazione sui bad smell tipici, come per esempio la duplicazione del codice o i metodi mostruosamente lunghi.
* Il vincitore, ed eventuali menzioni speciali, saranno annunciati entro fine anno dagli autori/docenti.
